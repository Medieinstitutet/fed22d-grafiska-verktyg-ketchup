-------------------------------------------------om------------------------------------------------------------------------------------------------------------ Om Ketchup

Ketchup är en kryddsås som förekommer i många varianter. Tomatketchup är vanlig i Europa och USA[1], men det finns även andra såsom valnötsketchup, svampketchup, anjovisketchup, ostronketchup och mango-ketchup.

Föregångaren till såsen antas vara av östasiatiskt ursprung och namnet är enligt en hypotes från början hämtat från den sydkinesiska fisksåsen khetsap eller den indonesiska ketjapen som härstammar från den förstnämnda. Tomatketchup i sin nutida version, innehållande tomat, socker, salt, ättika och kryddor, började tillverkas i större industriell skala år 1876 av Henry Heinz, men förekom även långt tidigare under samma sekel i amerikanska receptböcker, liksom varianter baserade på svamp. I amerikansk och kanadensisk engelska används ibland ordet catsup med samma betydelse som ketchup.

Historik (h2-rubrik) På 1690-talet blandade kineser ihop en redning av syrad fisk och kryddor. De kallade det hela för (i Amoy-dialekten av den lokala min-kinesiskan) kôe-tjiap eller kê-tjiap (鮭汁, mandarin guī zhī), med betydelsen "lag efter syrad fisk" (鮭, karp; 汁, jos) eller "lag efter skaldjur". Tidigt 1700-tal hade bruket av denna redning spridits till de malajiska staterna i nuvarande Malaysia och Indonesien, där det kom att upptäckas vid brittiska utforskningar av regionen. Det indonesisk-malajiska ordet för såsen var kĕtjap (kĕchap). Det ordet kom att utvecklas till engelskans ord ketchup. Många varianter av ketchup hade då utvecklats i olika delar av de kinesiskpåverkade delarna av Asien. Den tomatbaserade versionen utvecklades sent och finns första gången belagd 1801, då ett recept på tomatketchup skrivet av en Sandy Addison trycktes i en amerikansk kokbok – Sugar House Book (1801). I Sverige fick tomatketchupen sitt genombrott på 1950-talet. AB Felix började tillverka sin tomatketchup 1955, och 1960 började även Slotts tillverka tomatketchup. I Sverige används tomatketchup särskilt på diverse potatis-, pasta- och korvrätter, ofta istället för sås. Tomatketchup på pasta är något som är mer ovanligt i exempelvis Storbritannien och inte minst Italien.

----------------------------------------------------recept--------------------------------------------------------------------------------------

Ketchupsoppa 6 personer

Ingredienser

    4 msk Smör
    1 st Gul lök
    1 kg Tomater
    1 st Lagerblad
    4 kvistar Basilika
    4 kvistar Persilja
    2 liter Grönsaksbuljong
    1 msk Tomatketchup
    1 dl Vispgrädde

Tillagning

1. Smält smöret i en stor stekgryta. Lägg i hackad gul lök och stek på låg värme i 5 min eller tills den är mjuk. Rör om då och då. Tillsätt tomater, lagerblad, basilika och persilja. Krydda med salt och peppar och låt sjuda i 15 min eller tills tomaterna har kokats ihop och det mesta av vätskan har kokat bort. Rör om då och då.

2. Vrid upp till medelstark värme. Häll i grönsaksbuljongen och koka upp med lock och låt sjuda i 25 min.

3. Ta av soppgrytan från plattan och låt svalna något. Rör ner ketchup i soppan. Mix ihop soppan med en stavmixer tills soppan är slät.

4. Häll tillbaka soppan och hetta upp igen. Rör ner grädden och hetta upp soppan i 1-2 minuter tills genomvarm. Smaka av med salt/peppar och servera med några blad basilika som garnityr.

Tomatsoppa 4 portioner

Ingredienser

    1 st gul lök
    2 st vitlöksklyftor
    8 dl krossade eller hela tomater
    1 msk ketchup
    1 st grönsaksbuljongtärning
    5 dl vatten
    2 tsk socker eller honung
    2 msk örter, torkade ex. timjan/oregano/basilika
    Svartpeppar
    6 dl vita bönor, kokta
    alternativt 2.5 dl torkade bönor som du blötlägger och kokar själv i förväg
    75 g fetaost
    Ev. frön att toppa med ex. solrosfrön/pumpakärnor

Tillagning

1. Skala lök och vitlök och hacka i mindre bitar.

2. Hetta upp olja i en kastrull och fräs lök och vitlök i ett par minuter så att de blir mjuka, men ska ej bränns vid.

3. Slå på tomaterna och ha i buljongtärning, ketchupen, vatten samt socker eller honung. Låt puttra på medelvärme i ca 15-20 min.

4. Mixa i blender eller med hjälp av mixerstav till helt slät.

5. Ställ åter på spisen och låt koka upp igen. Krydda efter smak och tycke med dina kryddor och svartpeppar.

6. Lägg i de kokta bönorna i någon minut, och låt bli varma, de ska inte koka sönder.

7. Servera med smulad fetaost och om du har, lite färska kryddor. Toppa med frön om du vill.

Gazpacho

Ingredienser

    3 msk rödvinsvinäger
    3 msk olivolja
    1/2 dl ketchup
    salt
    svartpeppar
    2 frp krossade tomater
    2 st paprika, röd
    1 st gurka
    1/2 st rödlök
    1/2 st vitlöksklyfta
    2 dl vatten
    1/2 st röd chilipeppar

Tillagning

1. Vispa ihop vinäger, olja, ketchup, salt och peppar i en stor skål.

2. Smaksätt med salt och peppar.

3. Vänd ner alla grönsakerna inklusive tomaterna och låt dra någon minut.

4. Mixa grönsaksblandningen och späd med vatten till önskad konsistens.

5. Smaksätt med salt och peppar.

6. Servera den med några droppar olivolja och krutonger.

Ketchupmarinad

Ingredienser

    1 dl rapssolja
    1 dl ketchup
    1/2 dl soja
    2 msk grillkrydda
    1 st pressad vitlöksklyfta
    Citronsaft från en halv citron
    Vitpeppar

Tillagning

1. Blanda ihop alla ingredienser till marinaden.
